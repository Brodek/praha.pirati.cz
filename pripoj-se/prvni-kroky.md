---
layout: page
img: miscellaneous/volebni-rozcestnik.png
rbar:
  - kodo
  - calendar
keywords: připoj se, naloď se, nováček, vstup do strany, Piráti, jak se přidat
---

## Krok první - Naloď se!


Pokud jsi tak už neučinil, přihlas se do [Nalodění](https://nalodeni.pirati.cz/). Pokud už tam jsi gratuluji - udělal jsi první krok. Změnilo se v zásadě to, že Ti budeme posílat newslettery a pozvánky. V nejbližší době se Ti také ozve koordinátor a zbytkem procesu Tě provede. V Nalodění nám také můžeš dát vědět, co Tě zajímá a spravovat své preference a informace.

## Krok druhý - Propoj se s námi online.  Abys pronikl do naší sociální
bubliny, je dobré se na nás napojit online. Dej like na náš Facebook, klidně
jak na [celostátní](https://www.facebook.com/ceska.piratska.strana/) tak na
[pražský](https://www.facebook.com/CeskaPiratskaStranaPraha/) a přidej se do
naší otevřené skupiny [Piráti - Praha](https://www.facebook.com/groups/125479366717/). 
Dej like i stránce [Pirátského centra](https://www.facebook.com/PiCePraha/) ať Ti neutečou zajímavé akce (přednášky, workshopy atp.), které se tam
konají a pokud máš zájem o rozdávání Pirátských listů, demonstrace a
dobrovolnictví obecně, přidej se ještě do
[Akčního týmu Pirátů](https://www.facebook.com/groups/1687565638225580/).
Můžeš taky odebírat náš [Youtube](https://www.youtube.com/piratipraha). Můžeš
nějakou dobu sledovat naše články a posty, nebo se rovnou vydat nás poznat.
Všechny naše akce najdeš v
[Kalendáři](https://praha.pirati.cz/pripoj-se/kalendar/).

## Krok třetí - Poznej nás osobně.
Dalším krokem je se poznat osobně. Jsme sice strana pro 21. století, ale
věříme, že i v něm je osobní kontakt nenahraditelný. Většina našich akcí je
veřejně přístupná. Nejlepší je se nejdřív seznámit s Piráty ze svého okolí.
Rozcestník stránek místních sdružení
[najdeš tady](https://praha.pirati.cz/mestske-casti/). Seznam akcí najdeš na
[Kalendáři](https://praha.pirati.cz/pripoj-se/kalendar/) a dáváme je i na
facebookové stránky (viz Krok druhý).

## Krok čtvrtý - Zapoj se do naší činnosti.  Co bys u Pirátů rád dělal? Zajímáš
se o komunální celostátní, nebo dokonce evropskou politiku?  Transparenci?
Legalizaci? Dopravu? Něco úplně jiného? Napiš koordinátorům a oni Tě napojí na
Piráty, kteří se u Pirátů Tvému tématu věnují. Ostatně poradí Ti i s čímkoli
dalším, co bys potřeboval vědět.  Můžeš jim napsat na kodo-praha@pirati.cz nebo
jim zavolej, čísla [najdeš tady](https://wiki.pirati.cz/kodo-praha).

## Krok pátý - Informuj se.  Nyní nastává ta fáze, kdy je to na Tobě. Je možné,
že chceš být jen příznivec, tu a tam nám s něčím pomoci, tu a tam se stavit na
nějaké akci a víc Tě nezajímá. To je v pořádku. Možná ale budeš chtít jít
hlouběji. Zjistit kdo jsme a na jakých myšlenkách stojíme a jaké jsou naše
dlouhodobé cíle. V tom případě doporučujeme si pročíst
[Pirátské dvanáctero](https://www.pirati.cz/program/dlouhodoby/dvanactero/) a
rozhodně [dlouhodobý program](https://www.pirati.cz/program/strana.html).
Svoje téma, třeba školství nebo zdravotnictví atp. je dobré omrknout i ve
[volebních programech z minulých let](https://www.pirati.cz/program/) a v
[příslušných sekcích na fóru](https://forum.pirati.cz/viewforum.php?f=402).

## Krok šestý - Jak se staneš členem?  Pokud zjistíš, že jsi s Piráty na jedné
vlně a chtěl by ses stát členem, počítej s tím, že to nebude hned. Za členy
přijímáme jen lidi, které známe a poznat se zabere nějaký čas. Počítej
minimálně 3 měsíce. Neber to, prosím, nijak osobně, ale na Pirátskou stranu je
velký tlak a snaha nás zdiskreditovat. Navíc, podílet se na činnosti můžeš
rovnou, členství k Tomu nepotřebuješ, krom vnitřní demokracie se můžeš do chodu
strany zapojit i jako registrovaný příznivec či dobrovolník.

V této fázi je také dobré si nastudovat pravidla, podle kterých fungujeme
[Stanovy](https://wiki.pirati.cz/rules/st) a
[jejich výklad](https://wiki.pirati.cz/law/vykladst),
[Zásady týmové spolupráce](https://wiki.pirati.cz/rules/or_zatys) a
[další vnitřní pravidla](https://wiki.pirati.cz/rules/start).

Pokud jsi odhodlán stát se členem, představ se v
[tomto vlákně na pirátském fóru](https://forum.pirati.cz/viewforum.php?f=434)
a doraž na Krajskou schůzi (koná se vždy první čtvrtek v měsíci od 18:00 v
[Pirátském centru](https://praha.pirati.cz/pice/)).



